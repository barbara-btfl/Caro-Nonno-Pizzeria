INGREDIENTEN

Voor het deeg met een rijstijd van 1 uur
500 gr bloem, bij voorkeur, Italiaanse bloem type‘00’
7 gr gedroogde gist
10 gr zout
275-300 ml water, lauwwarm
2 el olijfolie

Voor het deeg met een rijstijd van 4-5 uur
500 gr bloem, bij voorkeur, Italiaanse bloem type‘00’
3 gr gedroogde gist
10 gr zout
275-300 ml water, lauwwarm
2 el olijfolie

INSTRUCTIES

Doe alle ingrediënten in een kom en meng met je handen of met een mixer met deeghaken tot een samenhangend deeg. Kneed het deeg 8-10 minuten door. Laat het deeg 15 minuten rusten. Verdeel het vervolgens in 4 gelijke delen en maak daar bolletjes van.

Pizzadeeg laten rijzen
Laat het deeg afgedekt op kamertemperatuur rijzen. Afhankelijk van de hoeveelheid gist die je hebt gebruikt, laat je het deeg 1 uur (bij gebruik van 7 gram gedroogde gist) of 4-5 uur (bij gebruik van 3 gram gedroogde gist) rijzen. Het pizzadeeg is nu klaar om verder verwerkt te worden.

Verwarm de oven, bij voorkeur met pizzasteen, voor op 250 ⁰C. Als je geen pizzasteen hebt kun je alvast een bakplaat mee voorverwarmen en daar de pizza straks op laten glijden. Bestrooi het werkblad met semolina of bloem en druk elk deegbolletje met je handen uit tot een cirkel van ongeveer 30 centimeter. Als je dit lastig vindt, kun je ook een deegroller gebruiken. 

Leg het deeg met voldoende semolina of bloem eronder op een (snij)plank, zodat je deze straks gemakkelijk in de oven kunt laten glijden. Beleg de pizzabodem met saus en toppingen naar keuze en bak de pizza 10-15 minuten op de hete pizzasteen.
