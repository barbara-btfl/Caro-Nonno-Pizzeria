INGREDIENTEN

pizzadeeg
potje pizzasaus
2-3 paprika’s (zo’n mix is leuk)
geraspte kaas
rauwe ham (coburger)
geitenkaas
rucola
peper

INSTRUCTIES

Snijd de drie paprika’s in reepjes en grill deze in de oven of in een grillpan met een scheutje olijfolie en wat zout een beetje bruin. Ze gaan straks óp de pizza nog de oven in maar op deze manier worden ze nog net wat zachter en (vind ik) lekkerder. Houd de paprika’s even apart en beleg dan het rooster van de oven met het pizzadeeg. Vouw de twee korte zijden een beetje op en beleg dan de hele bodem met een laagje tomatensaus. In dat standaard potje zit véél te veel, gebruik daar ongeveer de helft van. Beleg de bodem daarna met een laagje geraspte kaas en verdeel er in een leuk patroontje de paprikareepjes over. Ik deed dat op kleur, zoals je ziet. Tussen de partjes verstopte ik heel veel hele kleine stukjes rauwe ham en geitenkaas en met nog lekker veel peper ging ‘ie daarna ongeveer 10-15 minuten de oven in (200 graden geloof ik, staat op de verpakking). Snijd de pizza daarna in stukjes en verdeel er nog wat rucola overheen. That’s it: toppizza!
